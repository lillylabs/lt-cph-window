---
title: Info
---
Tast et tal mellem 1 og 12 i søgefeltet for at høre fortællinger til udstillingen **...og siden har jeg haft den**. Udstillingen vises i vinduet i Atelier Ahorn, Borups Allé 29, i perioden 16. november til 14. december 2018. 

**Berger Lylloff Huseby** udspringer af et ønske om at finde ud af hvad der sker når man følger nysgerrigheden og ting man synes er spændende, uden at definere målet på forhånd. Vi undersøger kreativ praksis i krydsfeltet mellem billedkunst, scenografi og historiefortælling. 

Henover sommeren 2018 afholdt vi en række workshops med udgangspunktet ting vi synes er spændende. Vi fandt ud af at vi alle er optaget af, netop, ting - at vi alle er samlere.  

Denne undersøgelse af “samleri”, af hvad ting betyder for os, og af sammenhængen mellem æstetik, fortællinger og minder, har nu ført til vores første udstilling **...og siden har jeg haft den.** I udstillingen blander vi vores personlige samlinger og skatte - indsamlet i Århus, Gesten, København, Hadeland, Humlebæk, Faxe, Chile, Oslo, Irland, Thailand, Krydset ved Panum, Rodeløkka, Spanien, Måløv, Husumgade, Grækenland, Assistens Kirkegård, Bergen, Montreal, Bristol, Marokko, Rostock, Tornby strand, i perioden 1985 til 2018.

Lydafspilleren er produceret af **Lilly Labs** i samarbejde med **Lutter øre**. Hvis du er interesseret i en lignende afspiller, ta kontakt med Lutter øre på lutterore@gmail.com.
